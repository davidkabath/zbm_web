---
title: 'Podzimní prázdniny na Slovensku'
date: '2023-11-02'
template: novinka
id: '20231102-204821000'
user: 'Jan Drábek'
pictures:
    - name: '1698954468455_IMG_0529.JPG'
      ratio: '3'
    - name: '1698954468457_IMG_0584.JPG'
      ratio: '3'
    - name: '1698954468457_IMG_0598.JPG'
      ratio: '3'
    - name: '1698954468458_IMG_0644.JPG'
      ratio: '3'
---
O podzimních prázdninách jsme se s třiceti žabiňáky vydali na Malou Fatru. Po cestě jsme se zastavili na pro mnohé neznámých Súľovských skalách a prohlédli si skalní věže a brány ze slepence. Ve Staré Bystrici na nás čekaly příjemné apartmány, pěkný orloj a výborné jídlo v Oblúbenej restauraci. 
V pátek nás zastihl déšť, prohlédli jsme si tedy hrad Strečno a pak jsme před deštěm utekli do aquaparku. Večer jsme si zahráli hry a zatančili na tanečních podložkách. 
V sobotu ráno nám po cestě na Velký Kriváň sice klouzaly nohy v tlusté vrstvě bláta, zato na nás ale chvílemi svítilo sluníčko a když ne, tak se aspoň pěkně valila mlha. Velký výlet s převýšením přes 1200 metrů zvládli skvěle i naši nejmladší. 
Poslední den jsme si užili žebříků a potůčků v Jánošíkových dierách, utekli pár medvědům a unikli povodním, pak už stačilo jen naposledy spočítat klíšťata a vyrazit domů. 
Celkově se podzimní prázdniny vydařily a uvidíme, kam nás to zavane příští rok! 
Fotky najde [zde](https://eu.zonerama.com/SKBrnoZabovresky/Album/10574078).
Anička
